# -*- mode: mandoku-view; -*-
#+TITLE: 鯨背吟集
#+DATE: 2015-08-25 00:13:06.679229
#+PROPERTY: ID KR4d0525
#+PROPERTY: BASEEDITION WYG    
#+PROPERTY: JUAN 鯨背吟集 
<pb:KR4d0525_WYG_001-1a>¶
欽定四庫全書¶
　鯨背吟集¶
　　　　　　　　　　　　元　朱名世　撰¶
僕粗涉詩書薄逰山水偶託迹於胄科未忘情於筆硯¶
縁木求魚乘桴浮每觀千艘之漕餉勢若龍驤受半載¶
之奔波名如蝸角碧漢迢遥一似浮槎於天上銀濤洶¶
湧幾畨戰慄於船中今將所歴海洋山島與夫風物所¶
聞舟航所見各成詩一首詩尾聯以古句盖滑稽也非¶
<pb:KR4d0525_WYG_001-1b>¶
敢稱於格律然而風檣之下柁樓之上舉酒酌月亦可¶
與梢人黄㡌郎同發一笑云爾至元辛卯中秋蘇臺吟¶
人朱晞顔名世序¶
　　鹽城縣¶
茅亭數戸日燒鹽一角荒城浸海尖憶似揚州三二月¶
春風十里捲珠簾¶
　　梢水¶
拔矴張篷豈暫停為貪薄利故輕生幾宵風雨船頭坐¶
<pb:KR4d0525_WYG_001-2a>¶
不脱蓑衣卧月明¶
　　海船¶
輕裝方解盡無遺風挾雙篷水面飛却被沙頭漁父笑¶
滿船空載月明歸¶
　　鶯逰山¶
崖倚波濤頂接空黄鶯逰處樹成叢莫言山上人希住¶
多少樓臺烟雨中¶
　　日出¶
<pb:KR4d0525_WYG_001-2b>¶
金烏摇上浪如堆萬象分明海色開遥望扶桑岸頭近¶
小舟撐出栁隂來¶
　　東洋¶
東溟雲氣接蓬萊徐福樓船此際開應是秦皇望消息¶
采芝何處未歸來¶
　　彭月¶
彭月懷沙小更肥團臍風味頗相宜菊花新酒何孤負¶
正是橙黄橘緑時¶
<pb:KR4d0525_WYG_001-3a>¶
　　海味¶
海味新來數得餐梢人收拾日登船錢塘江下親曽見¶
賣得風流别一船¶
　　揍沙¶
萬乘龍驤一葉輕逆風寸步不能行如今閣在沙灘上¶
野渡無人舟自横¶
　　海鷗¶
羣飛獨宿水中央逐浪隨波羽半傷莫去西湖花裏睡¶
<pb:KR4d0525_WYG_001-3b>¶
芰荷翻雨打鴛鴦¶
　　吐船¶
不知飢飽只思眠無病清流口角涎自笑先生獨醒者¶
長留一甕在頭邊¶
　　乳島¶
逺望渾如兩乳同近前方信兩髙峯端相不似雞頭肉¶
莫遣三郎解抹胸¶
　　沙門島¶
<pb:KR4d0525_WYG_001-4a>¶
積沙成島浸蒼空古祀龍妃石崦東亦有逰人記曽到¶
去年今日此門中¶
　　神山¶
從來見説海無邊四際雲濤碧洞天昨夜神仙山下過¶
笙歌引至畫堂前¶
　　萊州洋¶
萊州洋内浪頻髙矴鐵千尋繫不牢傳與海神休恣意¶
二三升水作波濤¶
<pb:KR4d0525_WYG_001-4b>¶
　　海邊山¶
海上千山與萬洲誰知風土屬何州年年六月糧船過¶
不上靈巖即虎丘¶
　　水程¶
九日灘頭不可移九灘一日尚嫌遲何須頻問程多少¶
路上行人口是碑¶
　　尋䑸¶
萬艦同䑸在海心一時相離不知音夜來欲問平安信¶
<pb:KR4d0525_WYG_001-5a>¶
明月蘆花何處尋¶
　　抛矴¶
千斤鐵矴繫船頭萬丈灘中得挽留想見夜深抛擲處¶
驚魚錯認月沈鈎¶
　　出火¶
前䑸去速後䑸忙暗裏尋䑸認火光何處笙歌歸棹晚¶
髙燒銀燭照紅妝¶
　　落篷¶
<pb:KR4d0525_WYG_001-5b>¶
潮信篷留風力慳落篷少歇浪中間殷勤為向梢人道¶
又得浮生半日閒¶
　　掉艙¶
掉篷囘艙放還收敧側安身不自由祗恐前村無宿處¶
斜風細雨轉船頭¶
　　走風¶
夜颶顛狂浪捲天深淵多少走風船一宵行盡波濤險¶
只在蘆花淺水邊¶
<pb:KR4d0525_WYG_001-6a>¶
　　櫓歌¶
浪靜船遲共一䑸櫓聲齊起響連空要將檀板輕輕和¶
又被風吹别調中¶
　　大浪¶
呑天髙浪雪成堆摇蕩驚心眼怕開深謝波神費工力¶
幾多風雨送將來¶
　　遼陽¶
遼陽别是箇乾坤東望瀰漫逺浪奔問道錦州何處是¶
<pb:KR4d0525_WYG_001-6b>¶
牧童遥指杏花村¶
　　探淺¶
探水行船逐步尋忽逢沙淺即驚心蓬萊近處更難徧¶
揚子江頭浪最深¶
　　討水¶
海波鹹苦帶流沙島上清泉味最佳莫笑行人不風韻¶
一瓶春水自煎茶¶
　　討柴¶
<pb:KR4d0525_WYG_001-7a>¶
海樹年深成大材一時斧伐作薪來山人指㸃長松説¶
盡是劉郎去後栽¶
　　海魚¶
劍鬛如山海面浮巨鰓噓浪勢呑舟叮嚀大客尋竿餌¶
稚子敲針作釣鈎¶
　　分䑸¶
髙麗遼陽各問津半洋分路可傷神風帆相别東西去¶
君向瀟湘我向秦¶
<pb:KR4d0525_WYG_001-7b>¶
　　直沽¶
直沽風月可消愁標格燕山第一樓細問花名何處出¶
揚州十里小紅樓¶
　　自題¶
乘興風波萬里逰清如王子泛扁舟早知鯨背推敲險¶
悔不來時只跨牛¶
　予弟録予海中詩成此帙因命名曰鯨背吟又叙于¶
　前姑記一時風波之興詩云善戲謔兮者也識者幸¶
<pb:KR4d0525_WYG_001-8a>¶
　勿誚諸¶
　¶
　¶
　¶
　¶
　¶
　¶
　¶
<pb:KR4d0525_WYG_001-8b>¶
　¶
　¶
　¶
　¶
　¶
　¶
　¶
　鯨背吟集¶
